# -*- mode: mandoku-view; -*-
#+TITLE: 曉菴新法
#+DATE: 2015-08-24 23:09:56.923409
#+PROPERTY: ID KR3f0021
#+PROPERTY: BASEEDITION WYG    
#+PROPERTY: JUAN 卷五
<pb:KR3f0021_WYG_005-1a>¶
欽定四庫全書¶
　曉菴新法卷五¶
　　　　　　　　　　　　　吳江王錫闡撰¶
　　氣差¶
日躔平行經度與赤道經度相減餘如赤道日周而一¶
得氣差刻分¶
　赤道經度強於平行者為損差平行經度強於赤道¶
　者為益差¶
<pb:KR3f0021_WYG_005-1b>¶
損益日下小餘分為定刻分¶
　益足百刻者其大餘進一日不及損者加百刻損之¶
　其大餘退一日¶
小盡之月遇次月合朔進一日者其月改大盡大盡之¶
月遇月合朔退一日者其月改小盡閏月因夲月退朔¶
得中氣在朔者移閏於前一月因次月進朔得中氣¶
在夲月之晦者移閏於後一月¶
先有定刻分求真刻分者¶
<pb:KR3f0021_WYG_005-2a>¶
　如前兩篇所求日下小餘皆為真刻分¶
其損益反用之¶
凡求經緯諸數皆用真刻分¶
　如前兩篇諸法¶
凡求視差諸數以距午距中分斜正多寡者皆用定刻¶
分¶
　如本篇諸法¶
　　視差¶
<pb:KR3f0021_WYG_005-2b>¶
　　　午位黄赤道¶
先以用時真刻分求得七政黄赤兩道内外經緯諸度分¶
置用時定刻分與五十刻相較為距午刻分¶
　用時定刻分不及五十刻者為午前過五十刻者為¶
　午後¶
以全周因之為距午赤道度損益日躔赤道經度¶
　午前損午後益¶
為午位赤道度其正弦因内外次準為法法分較弦為¶
<pb:KR3f0021_WYG_005-3a>¶
勾一度為股勾股求弦弦分勾為較弦得午位黄道度¶
　㨗法午位赤道較弦因較弧界分如内外次準而一¶
　為較弧切分得午位黄道¶
　又法以較弧切分如内外次準而一為較弧切分得¶
　午位黄道¶
求其内外度損益北極髙¶
　内度損外度益¶
與象限相減得午位黄道髙¶
<pb:KR3f0021_WYG_005-3b>¶
　　　黄道午中差¶
極交分較弦因午位黄道髙較弦如正弦而一為勾一¶
度為股勾股求弦弦分勾股為正弦得黄道午中差¶
　㨗法極交分較弦因午位黄道髙較弧切分為切分¶
　得午中差¶
　　　黄道中限¶
置午位黄道以午中差損益之¶
　午位黄道在半周以下者益以上者損¶
<pb:KR3f0021_WYG_005-4a>¶
為黄道中限度與七政黄道經度相較得各曜距中度¶
　中限度強於七政經度為中後七政經度強於中限¶
　度為中前¶
　　　黄道中限髙¶
極交分正弦因午位黄道髙較弦為較弦得黄道中限¶
髙¶
　　　黄道髙度及交分¶
黄道中限髙正弦因距中較弦為正弦得日月星黄道¶
<pb:KR3f0021_WYG_005-4b>¶
髙度其較弦分中限髙較弦為正弦得髙度交分¶
　　　日月星髙度及交分¶
日躔髙度及交分即以黄道為定¶
月星緯度正弦因黄道髙較弦為先數緯度較弦因黄¶
道髙正弦為次數黄道髙度交分正弦因先數為後數¶
損益次數¶
　月星緯北者益緯南者損¶
為正弦得月星髙度¶
<pb:KR3f0021_WYG_005-5a>¶
黄道髙度較弦因黄道髙交分較弦如月星髙較弦而¶
一仍為較弦得月星髙交分¶
　　　月星髙交黄道分¶
月星緯正弦為實交分正弦因月星緯較弦為法而一¶
為勾一度為股勾股求弦弦分勾為正弦得月星髙距¶
黄道分¶
　置月星緯切分如交分正弦而一為切分得月星髙¶
　距黄道分¶
<pb:KR3f0021_WYG_005-5b>¶
置月星緯正弦如月星髙距黄道正弦而一仍為正弦¶
得月星髙交黄道分¶
　　　三差¶
置七政髙度較弦如逺近定度而一為正弦得通差¶
七政髙度交黄道分正弦¶
　日躔即黄道髙交分下倣此¶
因通差正弦仍為正弦得南北差¶
七政髙度交黄道分較弦因通差正弦為正弦得東西¶
<pb:KR3f0021_WYG_005-6a>¶
差¶
　　晨昏日月徑¶
　　　晨昏徑差¶
置逺近定度去一度曰距地度日月髙度較弦為勾較¶
矢加距地度為股勾股求弦曰距人度如逺近定度而¶
一為晨昏逺近定分與一度相減餘以日月徑分正弦¶
因之如晨昏逺近定分而一為晨昏徑差¶
　晨昏逺近定分過一度者為損差不及一度者為益差¶
<pb:KR3f0021_WYG_005-6b>¶
　㨗法距人度與逺近定度相減餘因日月徑分正弦¶
　如距人度而一得晨昏徑差¶
　　　晨昏徑分¶
以晨昏徑差損益日月徑正弦仍為正弦得晨昏日月¶
徑分¶
　　月體光魄定向¶
　　　汎向¶
月離黄道與午位黄道相減為黄道距午度¶
<pb:KR3f0021_WYG_005-7a>¶
　月離黄道強於午位黄道為午前午位黄道強於月¶
　離黄道為午後¶
次以午位及月離兩黄道髙度較弦相因為先數正弦¶
相因為次數用次數損距午較弦¶
　不及損者反損之下所得弧過象限¶
為後數如先數而一為較弦其弧與半周午前相從午¶
後相消為汎向¶
　起子中位算外後皆同¶
<pb:KR3f0021_WYG_005-7b>¶
　　　次向¶
朔後者以黄道髙度交分中前加汎向中後反減半周¶
餘加汎向望後者以黄道髙度交分中後減汎向中前¶
反減半周餘減汎向各為次向¶
　　　定向¶
月緯度正弦如距日定度正弦而一為正弦得差較分¶
用以損益次向¶
　朔後緯南損緯北益望後緯南益緯北損¶
<pb:KR3f0021_WYG_005-8a>¶
為魄體定向加半周為光體定向又損益一象限為光¶
魄界定向¶
　　變差(附/)¶
　　　赤道¶
厯元以南以里差損北極應不及損者反損之餘為南¶
極出地度其地在赤道南凡以内外度論損益者皆反¶
用之¶
　如第四篇第一章晝夜差改用春正後損秋正後益¶
<pb:KR3f0021_WYG_005-8b>¶
　損益五十刻為晝刻分¶
　又如第四篇第四章日躔升降差改用春正後升益¶
　降損秋正後升損降益損益其赤道經度為日躔赤¶
　道升降度月星升降差改用内度升益降損外度升¶
　損降益損益其赤道經度為月星赤道升降度又求¶
　日入地度法以日躔内外度益南極髙為外較損南¶
　極髙為内較兩申其較弦相從損半因先數視日躔¶
　在赤道南者損内較赤道北者損外較各較弦為正¶
<pb:KR3f0021_WYG_005-9a>¶
　弦得日入地度¶
　凡用北極髙者皆改從南極髙反用損益即得¶
　　　黄道¶
午位黄道行赤道内度強於北極髙者内去北極髙度¶
餘與象限相減為午位黄道髙其午位及中限兩黄道¶
皆在天中之北¶
　地在赤道南者午中兩黄道皆在天中北唯午位黄¶
　道行赤道外度強於南極髙者内去南極髙度餘與¶
<pb:KR3f0021_WYG_005-9b>¶
　象限相減為午位黄道髙其午中兩黄道皆在天中¶
　南¶
凡以黄緯南北論損益者皆反用之¶
　如本篇第二章午中差改用午位黄道在半周以下¶
　損以上益損益午位黄道為黄道中限度又求月星¶
　髙度所得後數改用緯南為益緯北為損損益次數¶
　為月星髙正弦¶
　又如本篇第四章求汎向其所得弧午後者即為汎¶
<pb:KR3f0021_WYG_005-10a>¶
　向午前者與全周相減餘為汎向又求次向朔後者¶
　以黄道髙度交分中前減汎向中後從半周加汎向¶
　望後者以黄道髙度交分中後加汎向中前從半周¶
　損汎向各為次向唯求定向者全用正文雖有南北¶
　緯度不從變差損益凡午中在黄道天中南者皆從¶
　正文午中兩黄道在天中北者皆從變差¶
　¶
　¶
<pb:KR3f0021_WYG_005-10b>¶
　¶
　¶
　¶
　¶
　¶
　¶
　¶
　曉菴新法卷五¶
